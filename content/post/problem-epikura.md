---
title: "Problem Epikura"
date: 2021-02-01T19:45:56+01:00
draft: false
tags: [religia, teodycea]
---

Są to rozmyślenia mające odpowiedzieć nie na pytanie czy sam Bóg istnieje, lecz raczej czy w świecie pełnym zła może istnieć Bóg wszechpotężny, wszechwiedzący a zarazem pełen dobra?<!--more-->

[Laktancjusz](https://pl.wikipedia.org/wiki/Laktancjusz) (250 - 325 n.e.) przypisuje ten problem [Epikurowi](https://pl.wikipedia.org/wiki/Epikur) w swoim dziele "O gniewie Bożym" ("De Ira Dei").
[David Hume](https://en.wikipedia.org/wiki/David_Hume) w swoim dziele "Dialogues concerning Natural Religion" (1779) również odnosi się do Epikura jako do twórcy tego problemu oraz dodaje, że dalej nie ma na niego odpowiedzi.
Problem ten można nazwać "problemem zła" i zajmuje się nim [teodycea](https://pl.wikipedia.org/wiki/Teodycea), czyli cała gałąź teologii skupiająca się na tym.

## Schemat
Całość rozmyślań możnaby streścić do przystępnej formy grafu:
[{{< img-nz "Schemat problemu Epikura" "epicur.png" >}}](/epicur.svg)
Własna reprezentacja grafiki zaczerpniętej z [quora.com](https://qph.fs.quoracdn.net/main-qimg-cc3194ae1501f72039008424d48870d2). Autor oryginału nieznany.

## Odpowiedź sugerowana przez Alvina Plantinga
[Alvin Plantinga](https://pl.wikipedia.org/wiki/Alvin_Plantinga) w "The Nature of Necessity" najpełniej prezentuje obronę wolnej woli jako odpowiedź na problem zła opisany przez Epikura.
Rozumowanie Plantingi można by ująć w taki schemat:
- Zło istnieje - **Tak**
- Czy Bóg może powstrzymać całe zło? - **Tak**
- Czy Bóg wie o całym złu? - **Tak**
- Czy Bóg chce powstrzymać całe zło? - **Tak**
- Czemu więc istnieje zło? - **Jest to niezbędne do istnienia wszechświata**
- Czy Bóg mógłby stworzyć wszechświat bez tego? - **Tak**
- Czemu tego nie zrobił? - **Z uwagi na wolną wolę**
- Czy Bóg mógłby stworzyć wszechświat z wolną wolą, ale bez zła? - **Nie koniecznie..**

Według Plantingi mógłby istnieć moralnie wystarczający powód: Bóg pozwala na istnienie zła, ponieważ bez niego byłoby za mało dobra, a my jako ludzie nie wiemy czego jest więcej - zła czy dobra - ponieważ nie dysponujemy taką wiedzą jak sam Bóg. Gdyby więc Bóg wyeliminował zło, wtedy wyeliminował jeszcze więcej dobra, więc nie byłby *pełen* dobra.

> God's creation of persons with morally significant free will is something of tremendous value. God could not eliminate much of the evil and suffering in this world without thereby eliminating the greater good of having created persons with free will with whom he could have relationships and who are able to love one another and do good deeds. (c) Alvin Plantinga

Plantinga odpowiadał tym samym filozofowi [J. L. Mackie'mu](https://en.wikipedia.org/wiki/J._L._Mackie), który sformułował ten problem w sposób czysto logiczny w swojej książce "Evil and Omnipotence" (1955), natomiast później w kolejnej książce "The Miracle of Theism" (1982, str 154) wydanym przez Oxfrod University Press Mackie przyznał, że odpowiedź Plantingi *jest logicznie możliwa i może pogodzić koncepcje dobrego Boga oraz zła*. Dodał również, że **nawet to nie rozwiązuje całego problemu**.

> Since this defense **is formally [that is, logically] possible, and its principle involves no real abandonment of our ordinary view of the opposition between good and evil**, we can concede that the problem of evil does not, after all, show that the central doctrines of theism are logically inconsistent with one another. **But whether this offers a real solution of the problem is another question**. (c) J.L. Mackie

## Odpowiedź sugerowana przez G. W. Leibniza
Jeden z ojców [rachunku różniczkowego i całkowego](https://pl.wikipedia.org/wiki/Rachunek_r%C3%B3%C5%BCniczkowy_i_ca%C5%82kowy) - [Gottfried Wilhelm Leibniz](https://pl.wikipedia.org/wiki/Gottfried_Wilhelm_Leibniz) przeprowadził podobny tok rozumowania:
- Żyjemy w najlepszym z możliwych wszechświatów w kontekście moralnym
- Jednym z objawów doskonałości świata jest istniejąca w nim wolność. Bez wolności nie byłoby zła, ale mimo to świat byłby gorszy.
- Zło widoczne w szczegółach jest niezbędne dla doskonałości całości.
- Wątpimy w to, bo nie dysponujemy boskim oglądem całości.

> Jeśli jest Bóg, to skąd się wzięło zło? Jeśli go nie ma, to skąd dobro?
(c) G. W. Leibniz

## Odpowiedź kościoła rzymsko-katolickiego
Według kościoła odpowiedzią na problem zła jest umożliwienie samo-doskonalenia się, a odpowiedzi dostarcza w [Katechizmie Kościoła Katolickiego](https://pl.wikipedia.org/wiki/Katechizm_Ko%C5%9Bcio%C5%82a_Katolickiego) w punktach od 309 do 312 [[link](http://www.katechizm.opoka.org.pl/rkkkI-2-1.htm)].

> 309 Jeśli Bóg, Ojciec wszechmogący, Stwórca uporządkowanego i dobrego świata, troszczy się o wszystkie swoje stworzenia, to dlaczego istnieje zło? Tego pytania, równie naglącego jak nieuniknionego, równie bolesnego jak tajemniczego, nie wyczerpie żadna łatwa odpowiedź. Odpowiedzi na to pytanie udziela dopiero całość wiary chrześcijańskiej: dobroć stworzenia, dramat grzechu, cierpliwa miłość Boga, wychodząca ciągle naprzeciw człowieka przez Jego przymierza, odkupieńcze Wcielenie Jego Syna, dar Ducha Świętego, zgromadzenie Kościoła, moc sakramentów oraz wezwanie do szczęśliwego życia, do którego wszystkie wolne stworzenia są zaproszone, zanim przyjmą jeszcze to wezwanie; lecz mogą także - co jest straszną tajemnicą - z góry je odrzucić. *Nie ma takiego elementu w orędziu chrześcijańskim, który nie byłby częściową odpowiedzią na pytanie o zło*.

> 310 Dlaczego jednak Bóg nie stworzył świata tak doskonałego, by żadne zło nie mogło w nim istnieć? *W swojej nieskończonej mocy Bóg zawsze mógłby stworzyć coś lepszego*. W swojej nieskończonej mądrości i dobroci **Bóg chciał jednak w sposób wolny stworzyć świat "w drodze" do jego ostatecznej doskonałości**. To stawanie się dopuszcza w zamyśle Bożym pojawianie się pewnych bytów, a zanikanie innych; dopuszcza obok tego, co najdoskonalsze, także to, co mniej doskonałe; obok budowania natury, również zniszczenia. **Obok dobra fizycznego istnieje zatem także zło fizyczne tak długo, jak długo stworzenie nie osiągnie swojej doskonałości**.

> 311 Aniołowie i ludzie - stworzenia rozumne i wolne - *muszą zdążać do swego ostatecznego przeznaczenia przez wolny wybór*, a przede wszystkim przez miłość. **Mogą więc błądzić**. Istotnie, popełnili oni grzech. W ten właśnie sposób zło moralne weszło w świat; jest ono nieporównanie większe od zła fizycznego. Bóg w żaden sposób, ani bezpośrednio, ani pośrednio, nie jest przyczyną zła moralnego. Dopuszcza je jednak, szanując wolność swego stworzenia, i w sposób tajemniczy potrafi wyprowadzić z niego dobro:

> **Bóg wszechmogący... ponieważ jest dobry w najwyższym stopniu, nie pozwoliłby nigdy na istnienie jakiegokolwiek zła w swoich dziełach, jeśli nie byłby na tyle potężny i dobry, by wyprowadzić dobro nawet z samego zła.**

> 312 Można więc niekiedy odkryć, że *Bóg w swojej wszechmocnej Opatrzności może wyprowadzić dobro ze skutków zła, nawet moralnego, spowodowanego przez Jego stworzenia*: "Nie wyście mnie tu posłali - mówi Józef do swoich braci - lecz Bóg... Wy niegdyś knuliście zło przeciwko mnie, Bóg jednak zamierzył to jako dobro, żeby sprawić... że przeżył naród wielki" (Rdz 45, 8; 50, 20). **Z największego zła moralnego, jakie kiedykolwiek mogło być popełnione, z odrzucenia i zabicia Syna Bożego, spowodowanego przez grzechy wszystkich ludzi, Bóg, w nadmiarze swojej łaski, wyprowadził największe dobro: uwielbienie Chrystusa i nasze Odkupienie. Zło nie staje się jednak mimo to dobrem**.

## Inne sugestie odpowiedzi
- Cierpienie jest stworzone nie przez Boga, lecz szatana.
- Cierpienie jest konieczną konsekwencją grzechu.

## Jak biblia tłumaczy cierpienie?
Profesor Uniwersytetu Karoliny Północnej w Chapel Hill na wydziale Religioznawstwa, krytyk tekstu Nowego Testamentu, agnostyk oraz twórca książek tłumaczonych na 27 języków - [Bart D. Ehrman](https://pl.wikipedia.org/wiki/Bart_D._Ehrman) - dał na ten temat wiele wykładów. Oto jeden z nich:
{{< youtube "bz-MQgzxua8?start=305" >}}
Można włączyć napisy oraz w ustawieniach wybrać automatyczne tłumaczenie na język polski. Nie jest idealne, ale wystarczy, żeby zrozumieć.

## Czy zatem problem jest finalnie rozwiązany?
Absolutnie nie, każdy musi sam sobie na niego odpowiedzieć, natomiast uważam, że poznanie rozumowania innych ludzi na ten temat może znacząco pomóc. Żadna z prezentowanych wyżej odpowiedzi nie jest idealna i do każdej można mieć swoje uwagi.

Żadna nie dostarcza odpowiedzi na pytanie dlaczego istnieje zło w postaci tsunami, malarii, chorób genetycznych i innych niezależnych od człowieka rzeczy. Dlatego problem ten jest często przytaczany przez ateistów, ponieważ gdy nie ma Boga w ogóle to ten problem nie istnieje.

### Linki
1. Kilka wyśmienitych odpowiedzi można znaleźć w tym wątku https://www.quora.com/Can-anyone-debunk-the-Epicurean-Paradox
2. Wykład Bart'a D. Ehrman'a "Jak biblia tłumaczy cierpienie?" https://www.youtube.com/watch?v=bz-MQgzxua8
3. Bart D. Ehrman - God's Problem: How the Bible fails to answer our most important question - why we suffer. https://lubimyczytac.pl/ksiazka/118979/god-s-problem-how-the-bible-fails-to-answer-our-most-important-question--why-we-suffer