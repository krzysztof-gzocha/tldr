---
title: "Wydarzenie Carringtona"
date: 2021-03-22T14:01:03+01:00
draft: false
tags: [kosmos, ciekawostka]
---

We wrześniu 1859 roku ludzkość miała okazję przekonać się jak pogoda kosmiczna wpływa na życie ludzi na ziemi. Czym było wydarzenie Carringtona? Czym jest *CME*? Jak wpłynęło ono na ludzi wtedy, a jak wpłynęłoby dzisiaj?<!--more-->

# Pogoda kosmiczna

Mianem [*pogody kosmicznej*](https://pl.wikipedia.org/wiki/Pogoda_kosmiczna) określa się ogół zjawisk obserwowanych na słońcu oraz we wnętrzu ziemskiej magnetosfery, które wykazują pewne analogie do ziemskiej pogody atmosferycznej. W ramach pogody kosmicznej mówi się również [*wietrze słonecznym*](https://pl.wikipedia.org/wiki/Wiatr_s%C5%82oneczny), czyli o strumieniu składającym się głównie z protonów, elektronów oraz radiacji, który jest wystrzeliwany ze słońca. Czasami linie pola magnetycznego mogą się ułożyć w taki sposób, który spowoduje dodatkowe przyspieszenie wiatru słonecznego czyniąc go jeszcze potężniejszym. Prędkość takiego wiatru waha się między **200 a prawie 900 km/s**, a w trakcie każdej sekundy trwania takiego wiatru unoszone jest ze słońca około **milion ton materii**. 

[{{< img-nz "Pogoda kosmiczna, zdjęcie w ultrafiolecie" "pogoda.kosmiczna.jpg" >}}](https://upload.wikimedia.org/wikipedia/commons/e/e3/Magnificent_CME_Erupts_on_the_Sun_-_August_31.jpg)

# Wiatr słoneczny

Jeśli taki wiatr jest wystarczający potężny to może spowodować [*koronalny wyrzut masy*](https://pl.wikipedia.org/wiki/Koronalny_wyrzut_masy), czyli wyjątkowo szybkie oraz potężny obłok plazmy z ogromnym potencjałem magnetycznym. 

Gdy taki wiatr dotrze do ziemi to z reguły.. nic się nie stanie, ponieważ magnetosfera chroni nas w większości przed złymi efektami. Natomiast, jeśli taki wiatr byłby wyjątkowo potężny to połączy się on ziemskim polem magnetycznym oraz spowoduje wydłużenie się magnetosfery ziemskiej w kierunku przeciwnym do słońca do takiego stopnia, w którym może ona "pęknąć" oraz wrócić z dużą siłą na ziemię. W takim przypadku mówi się o [*geomagnetycznym sztormie*](https://pl.wikipedia.org/wiki/Burza_magnetyczna), który ma wręcz kosmiczny potencjał zmiany ziemskiego pola magnetycznego. Nie wpływa to na ludzi bezpośrednio, lecz ma olbrzymi wpływ na elektronikę.

[{{< img-nz "Odkształcenie magnetosfery podczas wiatru słonecznego" "magnetosfera.svg" >}}](/magnetosfera.svg)

# Wydarzenie Carringtona
Najpotężniejszy zarejestrowany do tej pory sztorm wystąpił 01.09.1858 roku i zapisał się w historii jako wydarzenie Carrington'a od nazwiska angielskiego astronoma [Sir Richard'a Chritopher'a Carrington'a](https://pl.wikipedia.org/wiki/Richard_Christopher_Carrington) (1826-1875), który zaobserwował "plamy" na słońcu podczas tego wydarzenia. Nie wiemy nic o wcześniejszych sztormach, bo po prostu nie mieliśmy na tyle zaawansowanej technologii, aby mogła ona być uszkodzona przez taki wiatr.

{{< img-nz "Mapa plam na słońcu. Szkic Carringtona" "carrington.map.jpg" >}}
Wyjątkowo jasne punkty A oraz B przemieściły się odpowiednio do punktów C oraz D w ciągu pięciu minut, a następnie całkowicie zniknęły.

Podczas takiego sztormu w niektórych miejscach było tak jasno, że ludzie wstawali z łóżek, bo myśleli, że wstało już słońce. Ogromne napięcia elektryczne uszkadzały praktycznie wszystkie elektryczne maszyny tamtego okresu - telegrafy - co skutkowało pożarami, porażeniami prądu, a w niektórych przypadkach telegraf działał nawet pomimo braku prądu.

Wiemy też o wystąpieniu podobnych sztormów w latach 1872, 1909, 1921, 1989 oraz 2012.
Co ciekawe, wiatr słoneczny z 2012 ominął ziemie zaledwie o kilka dni, lecz gdyby nas wtedy trafił to straty liczone by były w miliardach dolarów.. w samych Stanach Zjednoczonych.

# A gdyby wystąpiło to jutro?

Gdyby spotkał nas wiatr słoneczny o podobnej sile co w 1859 to jego skutki byłyby opłakane. Można mówić o braku prądu trwającym miesiące lub nawet całe lata. Znacznie mniejszy sztorm uderzył w prowincję Quebec w Kanadzie w 1989 roku i spowodował zanik prądu jedynie na 9 godzin, natomiast należy pamiętać, że był to "delikatny" sztorm.

[{{< img-nz "Sztorm z 1989" "quebec.jpg" >}}](/quebec.jpg)

### Dobra wiadomość

Dobra wiadomość jest taka, że według opinii NASA z 2013[^1] roku możemy przewidzieć uderzenie takiego sztormu nawet na kilka tygodni[^2][^3] naprzód i możemy się do niego przygotować poprzez tymczasowe wyłączenie prądu (na przykład w całym kraju) oraz zainstalowanie odpowiednich urządzeń do obsługi nadwyżek prądu[^4], która indukowałaby się w samych kablach. Wszystko to, aby chronić infrastrukturę krytyczną. Naukowcy najpierw zauważyliby plamy na słońcu, następnie poinformowali odpowiednie instytucje o nadciągającej fali uderzeniowej (CME), a instytucja ta z kolei zarządziłaby odpowiednie działania prewencyjne na ziemi.

### Zła wiadomość
Zła wiadomość jest taka, że według badań z 2019[^5] autorstwa dr. Yuta Notsu z University of Colorado, eksperta z zakresu pogody kosmicznej, nawet gwiazdy podobnych rozmiarów co nasze słońce mogą wytwarzać tzw. "Super Flare", czyli wiatr słoneczny większy od normalnego o całe rzędy wielkości[^6] i niezmiernie ciężko jest odpowiedzieć na pytanie czy ludzkość w ogóle jest w stanie się przygotować na taka ewentualność, ponieważ ogromne napięcie elektryczne odkładałoby się na każdym centymetrze każdego przewodnika.

Największy zaobserwowany przez nowoczesną technologię rozbłysk wystąpił 04.11.2003 roku i można go zobaczyć [tutaj](https://www.spaceweatherlive.com/images/Archief/2003/Flares/200311041953X28.0.mp4). Proszę zauważyć, że słońce posiada 1.301.019 razy większą objętość niż ziemia - to dodaje trochę kontekstu do tego jak duży był ten rozbłysk.

# Czy ktoś w ogóle obserwuje pogodę kosmiczną?
Wiatr słoneczny ma wpływ na trajektorie lotu sztucznych satelit, a więc jego obserwacja jest kluczowa, aby można było nimi sterować. Dba o to cała rzesza instytucji naukowych, która chętnie dzieli się swoimi obserwacjami nawet w czasie rzeczywistym! Między innymi jest od tego [SOHO](https://pl.wikipedia.org/wiki/SOHO_(sonda_kosmiczna)) ([zdjęcia](https://www.spaceweatherlive.com/pl/aktywnosc-sloneczna/zdjecia-slonca/soho.html)) - wspólny projekt amerykańskiej oraz europejskiej agencji kosmicznej (NASA oraz ESA), ale istnieją również inne: [SDO](https://www.spaceweatherlive.com/pl/aktywnosc-sloneczna/zdjecia-slonca/sdo.html), [STEREO](https://www.spaceweatherlive.com/pl/aktywnosc-sloneczna/zdjecia-slonca/stereo.html), [PROBA-2](https://www.spaceweatherlive.com/pl/aktywnosc-sloneczna/zdjecia-slonca/proba.html) czy [GOES](https://www.spaceweatherlive.com/pl/aktywnosc-sloneczna/zdjecia-slonca/goes.html) i u wszystkich można zobaczyć ich ostatnie zdjęcia. Niestety należy mieć na uwadze, że satelity badawcze również mogą zostać uszkodzone podczas szybkiego rozbłysku słonecznego..

Dodatkowo każdy może sobie zobaczyć słońce przez różne filtry, sprawdzić aktualną szybkość wiatru słonecznego (na dzień pisania wynosi 599,8 km/s) na takich stronach jak:
- https://www.spaceweatherlive.com/
- https://sohowww.nascom.nasa.gov/spaceweather/
- https://sohowww.nascom.nasa.gov/data/realtime-images.html#
- https://watchers.news/space-weather-station/
- https://swe.ssa.esa.int/current-space-weather
- https://www.swpc.noaa.gov/products/ace-real-time-solar-wind

[{{< img-nz "Obserwacja pogody kosmicznej" "pogoda.kosmiczna.teraz.png" >}}](/pogoda.kosmiczna.teraz.png)

# Jaka jest prognoza pogody na najbliższe lata?
Royal Observatory of Belgium w Brukseli przewiduje[^7], że aktywność słoneczna w najbliższych latach delikatnie się zwiększy do poziomów, które były w roku 2014, aby następnie spadać niemalże do zera w okolicach roku 2035, a więc nie przewiduje się w najbliższych latach dużej aktywności.

[{{< img-nz "Prognoza pogody kosmicznej" "prognoza.pogody.png" >}}](/prognoza.pogody.png)

# Oglądaj dalej..
Bardzo ciekawy skrót informacji na temat kosmicznej pogody można znaleźć tutaj: https://www.youtube.com/watch?v=oHHSSJDJ4oo

### Przypisy
[^1]: https://www.nasa.gov/mission_pages/sunearth/news/flare-impacts.html
[^2]: https://www.swpc.noaa.gov/content/space-weather-faq-frequently-asked-questions
[^3]: https://www.sciencealert.com/here-s-what-would-happen-if-solar-storm-wiped-out-technology-geomagnetic-carrington-event-coronal-mass-ejection
[^4]: https://www.lloyds.com/news-and-risk-insight/risk-reports/library/natural-environment/solar-storm
[^5]: https://www.discovermagazine.com/the-sciences/our-sun-is-capable-of-producing-dangerous-superflares-new-study-says
[^6]: https://arxiv.org/abs/1904.00142
[^7]: https://www.spaceweatherlive.com/pl/aktywnosc-sloneczna/cykl-sloneczny.html
